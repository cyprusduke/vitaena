Μαρίνα: Καλημέρα σας.
Υπάλληλος: Καλημέρα. Όλα εντάξει με το δωμάτιο; Είστε ικανοποιημένες;
Μαρίνα: Τι αυτό σας έφτιαχνα. Το βράδυ είχαμε σοβαρό πρόβλημα με το κλιματιστικό. Δεν έβγαζε κρύο αέρα.
Υπάλληλος: Περίεργο! Χτες το μεσημέρι δούλευε κανονικά.
Βέρα: Ναι, μια χαρά. Αλλά όταν το ανοίξαμε το βράδυ, έκανε έναν περίεργο θόρυβο και μετά σταμάτησε.
Υπάλληλος: Μάλιστα. Πρέπει να το ελέγξουμε.
Μαρίνα: Αν και ανοίξαμε πόρτες και παράθυρα, δεν μπορέσαμε να κλείσουμε μάτι όλη τη νύχτα. Έκανε πολλή ζέστη.
Υπάλληλος: Μάλιστα, έχετε δίκιο. Θα καλέσω τον τεχνικό να το φτιάξει.
Μαρίνα: Και κάτι ακόμα. Στο διπλανό δωμάτιο μένει μια παρέα νεαρών. Κάνουν φασαρία όλη την ώρα. Βάζουν δυνατά τη μουσική, τραγουδάνε, χοροπηδάνε, δε σέβονται κανέναν.
Υπάλληλος: Καταλαβαίνετε… Νέα παιδιά είναι…
Βέρα: Ναι, αλλά κι εμείς θέλουμε την ησυχία μας. Τουλάχιστον το μεσημέρι να μπορούμε να ξαπλώσουμε μια δυο ωρίτσες.
Υπάλληλος: Μισό λεπτάκι. Έχω μια πρόταση. Υπάρχει ένα ελεύθερο δωμάτιο στον δεύτερο όροφο. Αν δε σας πειράζει, μπορώ να σας βάλω εκεί.
Μαρίνα: Κανένα πρόβλημα.
Υπάλληλος: Ωραία λοιπόν. Θα το φροντίσω αμέσως. Κατά τα άλλα, πώς σας φαίνεται το νησί; Περνάτε καλά;
Βέρα: Αν και η Σαντορίνη έχει πολύ κόσμο αυτή την εποχή, περνάμε υπέροχα.
Υπάλληλος: Χαίρομαι. Λοιπόν, όταν είστε έτοιμες, καλέστε με να μεταφέρουμε τα πράγματά σας. Και ό,τι άλλο χρειαστείτε είμαι στη διάθεσή σας. Καλή διαμονή σάς εύχομαι.