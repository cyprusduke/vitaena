Η Μικέλα έχει μεγάλο πάθος για τα ταξίδια. Ταξίδεψε σε διάφορες χώρες και περιηγήθηκε και γνώρισε συναρπαστικούς ανθρώπους και πολιτισμούς. Ένα ταξίδι, όμως, θα της μείνει αξέχαστο και ο λόγος είναι οι δυσκολίες που αντιμετώπισε, καθώς επέστρεφε. Η κακή μέρα άρχισε να φαίνεται από το πρωί, όπως λένε. Λόγω απεργίας δεν μπορούσε να χρησιμοποιήσει τις δημόσιες συγκοινωνίες και η μόνη λύση για να πάει από το ξενοδοχείο στο αεροδρόμιο ήταν το ταξί. Της στοίχισε περισσότερα χρήματα, αλλά έφτασε στην ώρα της. Όταν έφτασε, η αεροπορική εταιρεία ανακοίνωσε την ακύρωση της πτήσης, γιατί το αεροσκάφος παρουσίασε βλάβη. Η εταιρεία πλήρωσε τη μεταφορά και τη διανυκτέρευση των επιβατών από και προς το αεροδρόμιο σε κοντινό κατάλυμα. Την επόμενη μέρα, η πτήση αναχώρησε νωρίς το απόγευμα, ύστερα από μία μικρή καθυστέρηση. Η τελευταία έκπληξη την περίμενε στο αεροδρόμιο της Αθήνας, όταν περίμενε να πάρει τις αποσκευές της. Η βαλίτσα της είχε μεγάλη ζημιά. Ευτυχώς, η αεροπορική εταιρεία της έδωσε αργότερα ένα καλό ποσό αποζημίωσης.