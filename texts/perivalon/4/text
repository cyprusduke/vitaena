Τι λες για κανένα καφεδάκι μέσα στο σαββατοκύριακο;

Νίκος:
Αδύνατον! Πρέπει να ετοιμάσω το άρθρο μου για την προστασία του περιβάλλοντος, το οποίο θα δημοσιεύσω στην εφημερίδα του πανεπιστημίου!

Λάουρα:
Δεν ήξερα ότι έχεις οικολογικά ενδιαφέροντα! Τι θα γράψεις, δηλαδή;

Νίκος:
Να σου διαβάσω ένα απόσπασμα: «…Τα προβλήματα που αντιμετωπίζουν οι μεγάλες πόλεις είναι πολλά και σοβαρά: το νέφος, τα καυσαέρια των αυτοκινήτων, οι τόνοι των σκουπιδιών που δεν ανακυκλώνονται, η έλλειψη πρασίνου, η ηχορύπανση…»

Λάουρα:
Πραγματικά η ζωή στις μεγαλουπόλεις γίνεται όλο και πιο δύσκολη!

Νίκος:
Δεν αντιμετωπίζουν μόνο οι πόλεις προβλήματα. Το περιβάλλον «δέχεται επίθεση» και στην ύπαιθρο. Μη με διακόπτεις, όμως! Τα γράφω παρακάτω…

Λάουρα:
Για διάβασε!

Νίκος:
«…και η ύπαιθρος απειλείται από τις πυρκαγιές στα δάση κάθε χρόνο, τη μόλυνση των θαλασσών, την εξαφάνιση πολλών ειδών φυτών και ζώων, την καταστροφή του φυσικού πλούτου! …»

Λάουρα:
Ό,τι και να πούμε είναι λίγο. Τα προβλήματα είναι παγκόσμια. Ολόκληροι ο πλανήτης «αρρωσταίνει» κι εμείς δεν κάνουμε τίποτα!

Νίκος:
Χμ! Συνεχίζω: «…το κλίμα αλλάζει σε όλη τη γη και η θερμοκρασία ανεβαίνει. Οι πάγοι λιώνουν, αλλά το πόσιμο νερό λιγοστεύει. Ολόκληρες περιοχές πλημμυρίζουν και την ίδια στιγμή οι χώρες του νότου αντιμετωπίζουν προβλήματα ξηρασίας!». Πώς σου φαίνονται όσα έχω γράψει;

Λάουρα:
Εύστοχα και κατανοητά! Σκέφτομαι πως θα μπορούσα να βοηθήσω κι εγώ σε όλα αυτά.

Νίκος:
Πρώτα απ’ όλα, ενημερώσου! Γίνε μέλος μιας οικολογικής οργάνωσης, άρχισε να κάνεις ανακύκλωση, αν δεν το κάνεις ήδη, πάρε μέρος σε οικολογικές δράσεις και γενικά μην αρκεστείς ότι συνεχίζοντας να μην αντιδρούμε όλοι υπάρχει περίπτωση να σώσουμε το περιβάλλον!

Λάουρα:
Δίκιο έχεις! Όποιος αδιαφορεί για το πρόβλημα, γίνεται μέρος του προβλήματος. Με λίγα λόγια το σύνθημά μας θα είναι: «Όλοι για το περιβάλλον!» Μπορείς να το γράψεις στο άρθρο σου, αν θες…